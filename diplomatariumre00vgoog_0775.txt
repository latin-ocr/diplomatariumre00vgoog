 

1629. „An-s 26. 761

precipue nobis ingens cura et sollicitudo perspecta sit,
quam eadem hoc calamitoso rerum statu, et iniquissimo aem,
de persecutione Ecclesiarum fidei suae a Deo commissarum
indesinenter habet, non dubitavimus, quin Revdma Digni-
tas Vestra pro singulari prudentia sua, debitoque· munere .
jam pridem consilia salutaria, maximeque necessaria agita·
verit, de modo restaurandae libertatis ecclesiasticae, et qua
tandem ratione conscientiarum servituti, et manifestissimo
animarum periculo obviam iri possit: Quae potissimum causa
est, ut nos quoque propter horrendam Evangelicorum perse-
cutionem, quae in Romano Imperi0‚ et florentissimis Europae
Regnis nunc dire ac crudeliter exercetur, jam pridem justum
dolorem conceperimus, quem ulterius dissimulare ac eorde
premere indignum arbitrati sumus: Quoniam autem nostro-
rum temporum ea est conditi0‚ ut inter gentes Christianos pau-
cissimi Antistites reperiantur, qui ea polleant auctoritate ut
afflictis et gementibus Dei Ecclesiis opem ferre, metantesque,
ac prostratas erigere possint, Revdmae dignitati Vestrae desi-
derij nostri ardorem, summamque commiserationem decla-
randam esse duximuS, quae cum tam acerba sit ac vehemenS,
ut literis comprehendi nequeat, operae precium nos facturos
existimavimu8‚ si eandem per exhibitores presentium Nobis
sincere et grate dilectos Illustrissimum Dominum Carolum
Tarrerandum Marchionem Isideum, et generosum Dominum
J acobum Rousellum de zelo et fervore nostro prolixe et dili-
genter informaremus , utpote quos propter nascentium occa-
sionum summam opportunitatem, et fatalem animorum con-
spirationem in re gravi et ardua Constantinopolim ablegare e
re nobis visum est: Quamobrem Revdmam dignitatem Vestram
benigne requirimus, ut eos audire, et in omnibus quae nomine
nostro egerint, indubiam ipsis fidem habere velit: Deus opti-
mus maximus eandem spiritu suo illuminet, et consilia, quae
ad promovendum Christianae veritatis ac Evangelij cultum
facere possunt, illi ex alto inspiret, quam ad nominis sui decus
et gloriam diu valere ex animo optamus: Dabantur in Arce
nostra Fogaras die 2-a, mensis Mart-,ij Anno Dominj 1629.

Revdmae Dignitatis Vestrae
Amicus benevolus

Gabriel manupropria.
A tergo :

Reverendissimo in Christo Patri Domino Cyrillo Viro
ApostolicO, Pio et DignissimO, ordinatione divina Patriarchae
Costantinopolitano, amico nostro carissimo·

 

